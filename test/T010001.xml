<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="T010001"><!-- xml:id="經號" -->
  <teiHeader>
      <fileDesc>
         <titleStmt>
            <title>四家合註</title>
            <author>
               <persName>宗喀巴大師</persName>
            </author>
            <author xml:id="ང" rendition="#green"><persName>語王堅穩尊者</persName></author>
            <author xml:id="ཇ" rendition="#blue"><persName>妙音笑大師</persName></author>
            <author xml:id="ར" rendition="#orange"><persName>札帝格西</persName></author>
            <author xml:id="བ" rendition="#red"><persName>巴梭法王</persName></author>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <p>Information about the source</p>
         </sourceDesc>
      </fileDesc>
     <profileDesc>
        <textClass>
           <classCode scheme="http://www.mets.edu.tw/">T01</classCode>
        </textClass>
     </profileDesc>
     <encodingDesc>
        <tagsDecl>
           <rendition xml:id="red" scheme="css">color:red;</rendition>
           <rendition xml:id="green" scheme="css">color:#00B050;</rendition>
           <rendition xml:id="blue" scheme="css">color:#0070C0;</rendition>
           <rendition xml:id="orange" scheme="css">color:#FFC000;</rendition>
        </tagsDecl>
     </encodingDesc>
  </teiHeader>
  <text>
     <front>
        <div type="toc"><!--table of contents -->
           <div type="chapter">
              <head>第一品</head>
              <link target="#P0001L08"/>
           </div>
           <div type="chapter">
              <head>第二品</head>
              <link target="#P0004L08"/>
			  <div type="chapter">
				  <head>分一</head>
				  <link target="#P0004L08"/>
			  </div>
			  <div type="chapter">
				  <head>分二</head>
				  <link target="#P0005L14"/>
			  </div>
           </div>
        </div>
        <div type="tov"> <!-- table of volume -->
           <div type="volume">
           <head>卷一</head>
            <link target="#V001"/>
           </div>
        </div>
     </front>
      <body>
<milestone n="卷一" xml:id="V001" type="volume"/>
<div>
  <pb n="1" xml:id="P0001"/>
<head>
<lb xml:id="P0001L01"/>
<lb xml:id="P0001L02"/>
<lb xml:id="P0001L03"/>
<lb xml:id="P0001L04"/>
<lb xml:id="P0001L05"/>
<lb xml:id="P0001L06"/>
<lb xml:id="P0001L07"/>
</head>
<p><lb xml:id="P0001L08"/>༄༅།  ། གཉིས་པ་ཕར་ཕྱིན་ཐ་མ་གཉིས་ལ་སློབ་ཚུལ་འཆད་པའི་སྒོ་ནས་མཆོད་པར་བརྗོད་པའི་
<lb xml:id="P0001L09"/>ཚུལ་ནི།  རྗེ་བཙུན་དམ་པ་ཐུགས་རྗེ་ཆེན་པོ་དང་ལྡན་པ་རྣམས་ཀྱི་ཞབས་ལ་གུས་པས་
<lb xml:id="P0001L10"/>ཕྱག་འཚལ་ལོ། ། ཞེས་པ་སྟེ་ཆོས་འདི་གང་ལས་བརྒྱུད་པའི་རྗེ་བླ་མ་རང་ཉིད་ཀྱི་དངོས་བརྒྱུད་
<lb xml:id="P0001L11"/>ཀྱི་བླ་མ་རྣམས་ཏེ། དེ་ཡང་སྔར་བཤད་པ་ལྟར་ཐུབ་པའི་དབང་པོ་ཉིད་ནས་བྱམས་པ་ཐོགས་མེད་
<lb xml:id="P0001L12"/>སོགས་རྒྱ་ཆེན་སྤྱོད་བརྒྱུད་དང་།  འཇམ་དབྱངས་ཀླུ་སྒྲུབ་ཞི་བ་ལྷ་སོགས་ཟབ་མོ་ལྟ་བརྒྱུད་ཀྱི་བླ་
<lb xml:id="P0001L13"/>མ་རྣམས་དང་།  ཁྱད་པར་རྗེ་ཉིད་ཀྱི་ཞལ་ནས།  བླ་མའི་དྲིན་གྱིས་མཐོང་བའི་ཆེ།  །བདག་གི་
<lb xml:id="P0001L14"/>ཡིད་ཀྱིས་ངལ་བསོ་ཐོབ།  །ཅེས་གསུངས་པ་ལྟར་དོན་ལ་རྗེ་བླ་མ་ཉིད་མགོན་པོ་འཇམ་དབྱངས་
<lb xml:id="P0001L15"/>དང་གཉིས་སུ་མ་མཆིས་ཀྱང་གདུལ་བྱ་ཐུན་མོང་བའི་ངོར་ཟབ་མོ་དབུ་མའི་ལྟ་བ་འཇམ་དཔལ་དབྱངས་
<lb xml:id="P0001L16"/>ལས་དངོས་སུ་གསན་པའི་ཚུལ་མཛད་པས་དེ་ལ་སོགས་པ་ལའོ།  ། ཁྱད་པར་དུ་ཕར་ཕྱིན་ཐ་
<lb xml:id="P0001L17"/>མ་གཉིས་ལ་བསླབ་པ་ནི། ཞི་གནས་དང་ལྷག་མཐོང་བསྒོམ་པའི་ཚུལ་ཏེ། དེ་གཉིས་
<lb xml:id="P0001L18"/>རིམ་པ་ལྟར་བསམ་གཏན་དང་ཤེས་རབ་ཀྱི་ཕར་ཕྱིན་གྱིས་བསྡུས་པའི་ཕྱིར་རོ། །འདི་
<lb xml:id="P0001L19"/>ལ་དྲུག །ཞི་གནས་དང་ལྷག་མཐོང་བསྒོམས་པའི་ཕན་ཡོན།  དེ་གཉིས་ཏིང་ངེ་འཛིན་
<lb xml:id="P0001L20"/>ཀུན་གྱི་སྡུད་བྱེད་དུ་བསྟན་པ། ཞི་གནས་དང་ལྷག་མཐོང་གི་ངོ་བོ། གཉིས་ཀ་བསྒོམ་
<pb n="2" xml:id="P0002"/>
<lb xml:id="P0002L01"/>དགོས་པའི་རྒྱུ་མཚན། གོ་རིམ་ངེས་པའི་ཚུལ། སོ་སོའི་བསླབ་ཚུལ་ལོ། །  དང་པོ་ལ་
<lb xml:id="P0002L02"/>ཐེག་པ་ཆེ་ཆུང་གི་ཡོན་ཏན་ཐམས་ཅད་ཞི་ལྷག་གི་འབྲས་བུར་བསྟན་པ།  དེ་ལ་དོགས་པ་བསལ་ནས་
<lb xml:id="P0002L03"/>ཕྱོགས་འདྲའི་སྒོ་ནས་དེའི་ཕན་ཡོན་དུ་བསྟན་པ།  ཐེག་པ་གཉིས་ཀྱི་ཡོན་ཏན་ཐམས་ཅད་བསྒྲུབ་པའི་
<lb xml:id="P0002L04"/>ཕན་ཡོན།  སྤང་བྱ་སྤོང་བའི་ཕན་ཡོན།  དེས་མཚོན་ནས་ཕན་ཡོན་གཞན་ཡང་ཤེས་པར་བྱ་བ་དང་
<lb xml:id="P0002L05"/>ལྔ་ལས།   དང་པོ་ནི། ཐེག་པ་ཆེ་ཆུང་གི་ཡོན་ཏན་འཇིག་རྟེན་པ་དང༌། འཇིག་རྟེན་
<lb xml:id="P0002L06"/>ལས་འདས་པ་ཐམས་ཅད་ཞི་གནས་དང་ལྷག་མཐོང་གི་འབྲས་བུ་ཡིན་ཏེ། འཕགས་
<lb xml:id="P0002L07"/>པ་དགོངས་པ་ངེས་འགྲེལ་ལས། བྱམས་པ། ཡང་ཉན་ཐོས་རྣམས་ཀྱིའམ། བྱང་
<lb xml:id="P0002L08"/>ཆུབ་སེམས་དཔའ་རྣམས་ཀྱིའམ། དེ་བཞིན་གཤེགས་པ་རྣམས་ཀྱི་དགེ་བའི་ཆོས་འཇིག་
<lb xml:id="P0002L09"/>རྟེན་པ་དང་འཇིག་རྟེན་ལས་འདས་པ་ཐམས་ཅད་ཀྱང་ཞི་གནས་དང་ལྷག་མཐོང་
<lb xml:id="P0002L10"/>གི་འབྲས་བུ་ཡིན་པར་རིག་པར་བྱའོ། །ཞེས་གསུངས་པའི་ཕྱིར་རོ། །  ངགཉིས་པ་དེ་ལ་དོགས་
<lb xml:id="P0002L11"/>པ་དང་།  ལན་གཉིས་ལས།  དང་པོ་ནི། ཞི་གནས་དང་ལྷག་མཐོང་ནི་བསྒོམས་བྱུང་ཐོབ་
<lb xml:id="P0002L12"/>པའི་རྒྱུད་ཀྱི་ཡོན་ཏན་མ་ཡིན་ནམ། ཡོན་ཏན་དེ་དག་ཐམས་ཅད་དེ་གཉིས་ཀྱི་འབྲས་
<lb xml:id="P0002L13"/>བུར་ཇི་ལྟར་འཐད་སྙམ་ན།   ངགཉིས་པ་ལ་ལན་དངོས་བཤད་པ་དང་།  དེ་ཉིད་མདོ་སྡེའི་ལུང་
<lb xml:id="P0002L14"/>དང་སྦྱར་བའོ།  །དང་པོནི།  ཞི་གནས་དང་ལྷག་མཐོང་དངོས་ནི་འཆད་པར་འགྱུར་བ་
<lb xml:id="P0002L15"/>ལྟར་བསྒོམས་བྱུང་ཐོབ་པའི་རྒྱུད་ཀྱི་ཡོན་ཏན་ཡིན་པས་ཐེག་པ་ཆེ་ཆུང་གི་ཡོན་ཏན་
<lb xml:id="P0002L16"/>ཐམས་ཅད་དེ་གཉིས་ཀྱི་འབྲས་བུ་མ་ཡིན་ཀྱང༌། དགེ་བའི་དམིགས་པ་ལ་སེམས་རྩེ་
<lb xml:id="P0002L17"/>གཅིག་པ་ཡན་ཆད་ཀྱི་ཏིང་ངེ་འཛིན་རྣམས་ཞི་གནས་ཀྱི་ཕྱོགས་སུ་འདུ་ལ། ཇི་ལྟ་
<lb xml:id="P0002L18"/>བའམ་ཇི་སྙེད་པའི་དོན་སོ་སོར་འབྱེད་པའི་ཤེས་རབ་དགེ་བ་རྣམས་ལྷག་མཐོང་གི་
<lb xml:id="P0002L19"/>ཕྱོགས་སུ་འདུ་བས། དེ་ལ་དགོངས་ནས་ཐེག་པ་གསུམ་གྱི་ཡོན་ཏན་ཐམས་ཅད་ཞི་
<lb xml:id="P0002L20"/>ལྷག་གི་འབྲས་བུར་གསུངས་པས་འགལ་བ་མེད་དོ། །  ངགཉིས་པ་ལུང་དང་སྦྱར་བ་ནི།  དེ་
<pb n="3" xml:id="P0003"/>
<lb xml:id="P0003L01"/>ལ་དགོངས་ནས་ཐེག་པ་ཆེན་པོ་ལ་དད་པ་བསྒོམ་པའི་མདོ་ལས་ཀྱང༌། རིགས་ཀྱི་
<lb xml:id="P0003L02"/>བུ་རྣམ་གྲངས་འདིས་ཀྱང་འདི་ལྟར་བྱང་ཆུབ་སེམས་དཔའ་རྣམས་ཀྱི་ཐེག་པ་ཆེན་པོ་
<lb xml:id="P0003L03"/>ལ་དད་པ་  བསྟེ་བསམ་པ་ཕུན་ཚོགས་དེ་དང་།  ཐེག་པ་ཆེན་པོ་ལས་འབྱུང་བ་  བསྟེ་སྦྱོར་བ་ཕུན་
<lb xml:id="P0003L04"/>ཚོགས།  གང་ཅི་ཡང་རུང༌། དེ་ཐམས་ཅད་ནི་རྣམ་པར་མ་གཡེངས་པའི་སེམས་ཀྱིས་
<lb xml:id="P0003L05"/>དོན་དང་ཆོས་ཡང་དག་པར་བསམས་པ་ལས་བྱུང་བར་རིག་པར་བྱའོ། །ཞེས་གསུངས་
<lb xml:id="P0003L06"/>ཏེ། མ་གཡེངས་པའི་སེམས་ནི་ཞི་གནས་ཀྱི་ཕྱོགས་སེམས་རྩེ་གཅིག་པ་ཡིན་ལ། དོན་
<lb xml:id="P0003L07"/>དང་ཆོས་ཡང་དག་པར་སེམས་པ་ནི་ལྷག་མཐོང་གི་ཕྱོགས་སོ་སོར་རྟོག་པའི་ཤེས་རབ་
<lb xml:id="P0003L08"/>བོ། །ངགསུམ་པ་ཐེག་པ་ཆེ་ཆུང་གཉིས་ཀྱི་ཡོན་ཏན་ཐམས་ཅད་བསྒྲུབ་པའི་ཕན་ཡོན་རིགས་པས་
<lb xml:id="P0003L09"/>ཀྱང་བསྒྲུབ་པ་ནི།  དེས་ན་ཐེག་པ་གཉིས་ཀྱི་ཡོན་ཏན་ཐམས་ཅད་སོ་སོར་རྟོག་པའི་ཤེས་
<lb xml:id="P0003L10"/>རབ་ཀྱིས་དཔྱད་ནས་སྐྱོང་བ་དང༌། དམིགས་པ་ལ་སེམས་རྩེ་གཅིག་པ་གཉིས་ཀྱིས་
<lb xml:id="P0003L11"/>བསྒྲུབ་དགོས་པ་ཡིན་གྱི། འཇོག་སྒོམ་དང་དཔྱད་སྒོམ་ཕྱོགས་རེ་བས་བསྒྲུབ་པ་མིན་ནོ། །
<lb xml:id="P0003L12"/> ངབཞི་པ་ལ་སྤང་བྱ་སྤོང་བའི་ཕན་ཡོན་དགོངས་འགྲེལ་གྱི་ལུང་དང་སྦྱར་བ་དང་།  དེའི་ལུང་དོན་བཤད་
<lb xml:id="P0003L13"/>པའོ།  །དང་པོ་ནི།  ཡང་དགོངས་འགྲེལ་ལས། སྐྱེ་བ་པོ་ཡིས་  བཏེ་སྐྱེ་བོ་གང་གིས་  ལྷག་
<lb xml:id="P0003L14"/>མཐོང་  བགོམས་པར་༡བྱས་པ་ དང༌། །ཞི་ག༣ནས་གོམས་པར་བྱས་ན་ནི། །ག༢ནས་ངན་
<lb xml:id="P0003L15"/>ལེན་གྱི་འཆིང་བ་  བཉོན་མོངས་བསྐྱེད་པའིནུས་པ་སེམས་རྒྱུད་ལ་གནས་བའི་བག་ཆགས་ཏེ་ས་
<lb xml:id="P0003L16"/>བོན་ལས་རྣམ་པར་གྲོལ་བར་འགྱུར་བ་  དང༌། །མཚ༤ན་མའི་འཆིང་  བབ་སྟེ་ཉོན་མོངས་ཀྱི་ས་
<lb xml:id="P0003L17"/>བོན་ལ་གསོས་འདེབས་བྱེད་དམ་སྣོན་པ་རྒྱག་མཁན་ཉོན་མོངས་མངོན་གྱུར་བ་  ལས་རྣམ་  བཔར་
<lb xml:id="P0003L18"/>  གྲོལ་  བབར་  འགྱུར་  བརོ།  །མདོར་ན་ལྷག་མཐོང་གིས་ཉོན་མོངས་ཀྱི་ས་བོན་སྤོང་།  ཞི་གནས་
<lb xml:id="P0003L19"/>ཀྱིས་མངོན་གྱུར་བ་སྤོང་ཞེས་པའོ།  །  ཞེས་གསུངས་སོ། །  ངགཉིས་པ་ལུང་དོན་བཤད་པ་ནི།   དེ་
<lb xml:id="P0003L20"/>ལ་གནས་ངན་ལེན་ནི། ཡུལ་ཅན་ཕྱིན་ཅི་ལོག་གོང་ནས་གོང་དུ་བསྐྱེད་པའི་ནུས་པ་
<pb n="4" xml:id="P0004"/>
<lb xml:id="P0004L01"/>སེམས་རྒྱུད་ལ་གནས་པའི་བག་ཆགས་དང་། མཚན་མ་ནི། ཡུལ་ཕྱིན་ཅི་ལོག་ལ་མངོན་
<lb xml:id="P0004L02"/>པར་ཞེན་པ་སྔ་ཕྱིར་འབྱུང་བ་བག་ཆགས་དེ་གསོ་བ་དང༌། སྔ་མ་ལྷག་མཐོང་གིས་
<lb xml:id="P0004L03"/>སྤོང་ལ། ཕྱི་མ་ཞི་གནས་ཀྱིས་སྤོང་བར་ཤེར་ཕྱིན་མན་ངག་ཏུ་བཤད་དོ། །དེ་དག་
<lb xml:id="P0004L04"/>ནི་ཞི་ལྷག་གི་ཐ་སྙད་བཏགས་པའི་ཕན་ཡོན་ཡིན་གྱི།  ངལྔ་པ་དེས་མཚོན་ནས་ཕན་ཡོན་གཞན་
<lb xml:id="P0004L05"/>ཡང་ཤེས་པར་བྱ་བ་ནི།   ཞི་ལྷག་གི་ཐ་སྙད་མ་བཏགས་ཀྱང་དོན་འདྲ་བ་བསམ་གཏན་
<lb xml:id="P0004L06"/>དང་ཤེས་རབ་ཀྱི་ཕན་ཡོན་གསུངས་པ་རྣམས་ཀྱང་འདི་གཉིས་ཀྱི་ཕན་ཡོན་དུ་ཤེས་
<lb xml:id="P0004L07"/>པར་བྱའོ།།
</p>
<p>
<lb xml:id="P0004L08"/>གཉིས་པ་   ངདེ་གཉིས་ཏིང་ངེ་འཛིན་ཀུན་གྱི་སྡུད་བྱེད་དུ་བསྟན་པ་ལ་གཉིས།  དཔེའི་སྒོ་
<lb xml:id="P0004L09"/>ནས་ཐེག་པ་ཆེ་ཆུང་གི་ཡོན་ཏན་ཐམས་ཅད་ཀྱི་རྩ་བ་ཡིན་པས་དེ་གཉིས་སུ་འདུ་བར་བསྟན་པ་དང་། 
<lb xml:id="P0004L10"/>དེས་ན་བསམ་གཏན་པ་རྣམས་ཀྱིས་ཏིང་ངེ་འཛིན་གྱི་སྤྱི་ཆིངས་གཉིས་རྩད་གཅོད་དགོས་པར་བསྟན་
<lb xml:id="P0004L11"/>པའོ།  །དང་པོ་ལ་གཉིས།  དཔེ་འགོད་ཅིང་དོན་བཤད་པ་དང་།  དེཉིད་ལུང་དང་སྦྱར་བའོ།  །དང་པོ་
<lb xml:id="P0004L12"/>ལ་དཔེ་དོན་གཉིས་ལས།  དང་པོ་  ནི། དཔེར་ན་ཤིང་སྡོང་པོ་ལ་ཡལ་ག་དང་འདབ་མ་
<lb xml:id="P0004L13"/>དང་མེ་ཏོག་དང་འབྲས་བུ་མཐའ་ཡས་པ་ཞིག་ཡོད་ཀྱང༌། དེ་དག་གང་ལ་འདུས་པའི་
<lb xml:id="P0004L14"/>གནད་ནི་རྩ་བ་ཡིན་པ་ལྟར།  ངགཉིས་པ་དོན་བཤད་པ་ནི།  ཐེག་པ་ཆེ་ཆུང་གི་ཏིང་ངེ་འཛིན་
<lb xml:id="P0004L15"/>མཐའ་ཡས་པ་ཞིག་བཀའ་སྩལ་པ་ཐམས་ཅད་ཀྱང༌། གང་དུ་འདུས་པའི་གནད་དམ་པ་ནི་ཞི་
<lb xml:id="P0004L16"/>གནས་དང་ལྷག་མཐོང་ཡིན་ཏེ།  ངགཉིས་པ་དེ་ཉིད་ལུང་དང་སྦྱར་བ་ནི།   དགོངས་འགྲེལ་
<lb xml:id="P0004L17"/>ལས། ངས་ཉན་ཐོས་རྣམས་དང་བྱང་ཆུབ་སེམས་དཔའ་རྣམས་དང་དེ་བཞིན་གཤེགས་
<lb xml:id="P0004L18"/>པ་རྣམས་ཀྱི་ཏིང་ངེ་འཛིན་རྣམ་པ་དུ་མ་བསྟན་པ་གང་ཡིན་པ་དེ་དག་ཐམས་ཅད་ཞི་
<lb xml:id="P0004L19"/>གནས་དང་ལྷག་མཐོང་གིས་བསྡུས་པར་རིག་པར་བྱའོ། །ཞེས་གསུངས་སོ། །  ངགཉིས་
<lb xml:id="P0004L20"/>པ་དེས་ན་བསམ་གཏན་པ་རྣམས་ཀྱིས་ཏིང་ངེ་འཛིན་གྱི་སྤྱི་ཆིངས་གཉིས་རྩད་གཅོད་དགོས་པར་བསྟན་
<pb n="5" xml:id="P0005"/>
<lb xml:id="P0005L01"/>པ་དང་།  དེ་གཉིས་སྒོམ་རིམ་གཉིས་ཀྱི་ལུང་དང་སྦྱར་བའོ།  །དང་པོ་ནི།  དེས་ན་ཏིང་ངེ་འཛིན་
<lb xml:id="P0005L02"/>དོན་དུ་གཉེར་བ་རྣམས་ཀྱིས་གསལ་བའི་དབྱེ་བ་མཐའ་ཡས་པ་རྩད་བཅད་པར་མི་ནུས་
<lb xml:id="P0005L03"/>པས་ཏིང་ངེ་འཛིན་ཀུན་གྱི་སྤྱི་ཆིངས་ཞི་ལྷག་གཉིས་ཀྱི་སྐྱོང་ཚུལ་ལེགས་པར་རྩད་བཅད་
<lb xml:id="P0005L04"/>ལ་དུས་ཀུན་ཏུ་བསྟེན་པར་བྱ་སྟེ།  ངགཉིས་པ་སྒོམ་རིམ་གཉིས་ཀྱི་ལུང་དང་སྦྱར་བ་ནི།  སྒོམ་
<lb xml:id="P0005L05"/>རིམ་ཐ་མ་ལས། དེ་ལ་བཅོམ་ལྡན་འདས་ཀྱིས་བྱང་ཆུབ་སེམས་དཔའ་རྣམས་ཀྱི་ཏིང་
<lb xml:id="P0005L06"/>ངེ་འཛིན་ཐ་དད་པ་ཚད་མེད་པ་དཔག་ཏུ་མེད་པ་ལ་སོགས་པ་བསྟན་དུ་ཟིན་ཀྱང༌། ཞི་
<lb xml:id="P0005L07"/>གནས་དང་ལྷག་མཐོང་གཉིས་ཀྱིས་ཏིང་ངེ་འཛིན་ཐམས་ཅད་ལ་ཁྱབ་པས་ན། ཞི་
<lb xml:id="P0005L08"/>གནས་དང་ལྷག་མཐོང་ཟུང་དུ་འབྲེལ་བར་འཇུག་པའི་ལམ་དེ་ཉིད་བརྗོད་པར་བྱའོ། །   
<lb xml:id="P0005L09"/>ངམདོ་ལས་ཏིང་ངེ་འཛིན་གྱི་མིང་གི་རྣམ་གྲངས་མི་འདྲ་བ་སྣ་ཚོགས་པ་གསུངས་པ་ཐམས་ཅད་ཀྱང་
<lb xml:id="P0005L10"/>ཞི་ལྷག་གཉིས་པོ་འདི་ཉིད་ཁྱད་གཞིར་བྱས་ནས་དེའི་ཁྱད་པར་གྱི་དབྱེ་བ་ཡིན་པས་འདིར་ཞི་ལྷག་
<lb xml:id="P0005L11"/>གཉིས་པོ་ཉིད་འཆད་ཅེས་པའོ།  །  ཞེས་པ་དང༌། སྒོམ་རིམ་བར་པ་ལས། དེ་གཉིས་ཀྱིས་
<lb xml:id="P0005L12"/>ཏིང་ངེ་འཛིན་ཐམས་ཅད་བསྡུས་པའི་ཕྱིར། རྣལ་འབྱོར་པ་ཐམས་ཅད་ཀྱིས་དུས་ཐམས་
<lb xml:id="P0005L13"/>ཅད་དུ་ངེས་པར་ཞི་གནས་དང་ལྷག་མཐོང་བསྟེན་པར་བྱ་སྟེ།  ཞེས་གསུངས་པ་ལྟར་རོ།།
</p>
<p>
<lb xml:id="P0005L14"/>གསུམ་པ་ལ། ཞི་གནས་ཀྱི་ངོ་བོ་ནི། དགོངས་འགྲེལ་ལས།   བཞི་གནས་བསྒོམ་པ་
<lb xml:id="P0005L15"/>པོ་  དེ་གཅིག་པུ་  དར་གནས་  དབེན་པར་   བརང་  འདུག་སྟེ།   བསེམས་  ནང་དུ་ཡང་དག་   བཔར་
<lb xml:id="P0005L16"/>ཏེ་མཉམ་པར་  བཞག་ནས་   བདམིགས་པ་སྔར་  ཇི་ལྟར་    བཐོས་པའི་དོན་  ལེགས་པར་བསམས་
<lb xml:id="P0005L17"/>པའི་ཆོས་   བགང་ཡང་རུང་བ་   དེ་དག་ཉིད་ཡིད་ལ་བདམིགས་ནས་དེ་ཉིད་   བྱེད་ཅིང༌། 
<lb xml:id="P0005L18"/>སེམས་གང་གིས་ཡིད་ལ་བྱེད་པའི་སེམས་དེ་ནང་དུ་   བབྱིང་རྒོད་ཀྱི་དབང་དུ་མ་སོང་བར་    
<lb xml:id="P0005L19"/>རྒྱུན་ཆགས་སུ་ཡིད་ལ་བྱེད་པས་ཡིད་ལ་བྱེད་དོ། །དེ་ལྟར་ཞུགས་ཤིང་དེ་ལ་ལན་མང་
<lb xml:id="P0005L20"/>དུ་གནས་པ་   བས་   དེ་ལ་   བམཐར་   ལུས་ཤིན་ཏུ་སྦྱངས་པ་དང་སེམས་ཤིན་ཏུ་སྦྱངས་པ་
<pb n="6" xml:id="P0006"/>
<lb xml:id="P0006L01"/>འབྱུང་   བཞིང་དེ་ལྟར་འབྱུང་ བ་གང་ཡིན་པ་   བའི་ཏིང་ངེ་འཛིན།   དེ་ནི་ཞི་གནས་   བཡིན་ནོ་  
<lb xml:id="P0006L02"/>ཞེས་བྱ་སྟེ། དེ་ལྟར་ན་བྱང་ཆུབ་སེམས་དཔའ་ཞི་གནས་ཡོངས་སུ་ཚོལ་བར་བྱེད་
<lb xml:id="P0006L03"/>པ་ཡིན་ནོ   ངཞི་གནས་ཀྱི་ངོ་བོ་སྟོན་པའི་དགོངས་འགྲེལ་གྱི་མདོ་འདིས་ཞི་གནས་གྲུབ་པའི་ཚད་
<lb xml:id="P0006L04"/>དང་བཅས་པ་ཡོངས་སུ་རྫོགས་པར་བསྟན་ཀྱང་ལྷག་མཐོང་གི་ངོ་བོ་སྟོན་པའི་མདོ་ལས་ལྷག་མཐོང་
<lb xml:id="P0006L05"/>སྒྲུབ་ཚུལ་བསྟན་ཀྱང་གྲུབ་པའི་ཚད་ཡོངས་སུ་རྫོགས་པར་དངོས་སུ་མ་བསྟན་ནོ།  །   ཞེས་གསུངས་
<lb xml:id="P0006L06"/>པ་ལྟར་རོ། །དེའི་དོན་གསུང་རབ་ཡན་ལག་བཅུ་གཉིས་ཀྱི་དོན་གང་ངེས་པར་བྱས་
<lb xml:id="P0006L07"/>པ་ཕུང་པོ་ལ་སོགས་པའི་དོན་གང་ཡང་རུང་བ་ཞིག་དམིགས་ཡུལ་དུ་བྱས་ནས། དེ་
<lb xml:id="P0006L08"/>ལ་དམིགས་པའི་སེམས་དེ་གཞན་དུ་མི་གཡེང་བར་དྲན་ཤེས་ཀྱིས་རྒྱུན་ཆགས་སུ་
<lb xml:id="P0006L09"/>དམིགས་པ་དེ་ལ་བཏགས་པས་སེམས་དམིགས་པ་ལ་རང་གི་ངང་གིས་གནས་ཏེ། ལུས་
<lb xml:id="P0006L10"/>སེམས་ཤིན་ཏུ་སྦྱངས་པའི་དགའ་བདེ་སྐྱེས་པ་ན་ཏིང་ངེ་འཛིན་དེ་ཞི་གནས་སུ་འགྱུར་
<lb xml:id="P0006L11"/>ཏེ། འདི་ནི་སེམས་དམིགས་པ་ལས་མི་གཡེང་བར་ནང་དུ་བཟུང་བ་ཙམ་ལས་སྐྱེ་
<lb xml:id="P0006L12"/>བར་འགྱུར་གྱི་དངོས་པོའི་དེ་ཁོ་ན་ཉིད་ཁོང་དུ་ཆུད་པ་ལ་མི་ལྟོས་སོ།།
</p></div>
</body>
</text>
</TEI>